---
title: "Vad är molnet?"
date: 2021-09-07T15:34:30-04:00
categories:
  - blog
tags:
  - molnet
  - Amazon web services
  - Microsoft
  - Google cloud
  - Azure
  - AWS

---

Jag tänker att jag börjar min blogg med att skriva om vad molnet är...

Moln-/cloudtjänster innebär att man sparar sina dokument, bilder och annan data på en server på nätet i stället för på sin dator. Oftast finns dem i stora datahallar hos stora internationella företag som Microsoft, Apple eller Amazon.  

Tjänsterna erbjuder olika funktioner och det som utmärker en molntjänst är att en användare har åtkomst till tjänsterna från olika typer av enheter och att det endast krävs en internetuppkoppling och inloggning för att det ska fungera. 

Molntjänster delas in i tre nivåer:

* IaaS (infrastruktur som tjänst). Exempel på IaaS är virtuella maskiner, servrar, lagring och backup
* PaaS (plattform som tjänst). Exempel på PaaS är databaser, webbservrar och utvecklingsverktyg
* SaaS (mjukvara som tjänst).SaaS är tjänster som e-postverktyg, Office 365 och Google Education


### Fördelar 

* Tillgänglighet var som helst, när som helst under förutsättning att det finns tillgång till internet 

* Man kan ha en speglad kopia av miljön som back-up och möjliggör snabb återställning utan avbrott eller förlorad värdefull data. Dessutom slipper man ansvaret för dyra, och eventuellt krångliga backuplösningar 

* Man slipper investera i egna lokala servrar 

* Skalbarhet som gör att man kan anpassa molnlösningen efter hand som ens behov förändras och att man endast betalar för de serverresurser som ens företag faktiskt behöver 

* Tjänste- och systemleverantörerna kan ansvara för stor del av dataskydd, uppdateringar och dataintegritet i molnet 

* Det är mer förutsägbart att räkna på med fast månads- eller årskostnad, vilket gör det lättare att budgetera för verksamhet och minskning av dolda kostnader som rör drift och underhåll av hårdvara 

* Låga ingångskostnader på hårdvara och mer kontroll på licensierade operativsystem kostnader 

* Enkelt och snabbt att komma igång med i virtuella cloud miljöer och allokera virtuella resurser exempelvis tilldelning av virtuella cpuer, ram och diskutrymme 

### Nackdelar 

* Man är beroende av en fungerande internetanslutning  

* Man är beroende av molnleverantörs pålitlighet, hårdvara och redundans

* Det finns en risk att man förlorar tillgång till molntjänsterna om man glömmer bort en betalning till molnleverantören  

* Det kan vara svårt för företag att välja bland eller på sikt räkna hem vinsten med olika molnlösningar och kostnaden kan initialt verka hög jämfört med egen inköpt hårdvara och egen hostad server 

* Det kan vara krångligt att jämföra och välja rätt leverantör med tanke på skalbarhet och säkerhet som erbjuds 

* Migrering eller flytt från egen uppsatt server till molnlösning kan vara en utmaning 

* Företagsinformation som sparas på någon annans dator ställer andra krav på säkerhet och tredjepartshantering 

### Lite om priser....

Förutom fördelarna och nackdelarna så har jag med en klasskamrat tittat på priserna av de olika molnleverantören. Vi har kollat på Azure, Google cloud, Amazon Web Services(AWS) och även två mindre leverantören som heter Binero och CityCloud.  

AWS, Binero och CityCloud erbjuder bara löpande avtal. CityCloud och Azure har högst pris för ett löpande avtal medans AWS (Frankfurt) har lägste pris med 49 USD i månaden. Värt att notera att samma AWS avtal med en server i London koster mer med 60 USD i månaden! Ska man ta ettårsavtal då är Google cloud billigast. Detta gäller även för treårsavtal där Google Cloud framstår som billigast.  

Vill man betala per sekund så är det möjligt hos Google cloud som tillåter det på all deras paket. AWS erbjuder att betala per sekond bara i samband med Linux medans Azure har det med bara Containers-based lösningar.  

 